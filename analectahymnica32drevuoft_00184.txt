48.

49.

50.

51.

52.

53.

—181—

Rosa rubens,

quae semper redoles,
Semper gaudes

et semper condoles,
Precamur, ut

sic nobis adoles,
Pias preces

pro nobis immoles

Sicut patet
omnium oculis,
Totus mundus
subest periculis,
Sed tu, virgo
praeclara titulis,
Libera nos
precibus sedulis.

In hac vita

multa pericula
Nobis instant

et multa vincula,
Et idcirco

tu mente sedula
Regnum caeli

pro nobis postula.

In hoc mundo

vix bonum facimus
Et a malis

nunquam quiescimus,
Et sic vitam

ac tempus perdimus,
De te tamen

semper confidimus

Mundus plenus
figmentis luteis
Nos diversis
pungit aculeis,
Sed salva nos
ab eius laqueis,
Tu beata,

quae cunctis subvehis.

Heu, in mundo
deficit veritas,

Pax et amor,
sensus et pietas,

54.

55.

56.

57.

58.

Et abundat

fraus et iniquitas,
Sed apud te

est omnis bonitaS.

Vita praesens
est vapor modicus,
Umbra, ventus,
somnus phantasticus,
Flos, favilla,
decor sophisticus,
Pugna, cursus,
ascensus lubricus

Hoc in mundo

vana sunt omnia
Et saluti

nostrae contraria,
Propterea

tu, plena gratia,
De supernis

mitte remedia.

Nos horrentes
amaritudinem
Huius vitae,
carnis putredinem,
Hostis fraudem,
mortis formidinem,
Imploramus
tuam dulcedinem.

Ne igitur

haec vita funebris,
Excaecata

peccati tenebris,
Nos corrumpat

carnis illecebris,
Conserva nos,

regina celebris,

In hac vita

sic miserabili,
Sic amara,

caduca, labili,
Vita nequam

et plena nihili
Custodi nos

cura pervigili.

