-166—

124. De beata Maria V.

O virgo, splendor gloriae,
Sanctificata spiritu,
ln caverna maceriae
Columba plena gemitu,
5. Nobis Aegypti exitu
Occurre, plena gratia,
Et malignae familiae
Defende nos a fremitu,
In iustorum exercitu
10. Dulci fruamur requie.
Gratiarum monilibus
Ornaris Christi gratia,
Pretiosis lapidibus
Virtutum fulgens gratia,

15. Tu plena sapientia

Cunctisque charismatibus,
Tua serva potentia,
Da nobis pacem omnibus,
Virginum primiceria..

. Tu sempiterno foedere

Caelesti sponso iungeris,
Fac nobis hunc dulcescere,
Cuius tu mater crederis,
Et cum sis arca foederis,

. Placatum nobis redde(re)

Illum vindictae tempore,
Meritis cuius frueriS.
Sucurre nobis miseris

Iam lucis orto sidere
30. Et digneris ocurrere
Nobis in die funeris.
Orat. ms. Thosanum saec. 15. Cod. Bruxellen. 4948.

125. De beata Maria V.

1. Ο virtutum speculum,
Regina caelorum,
Christi receptaculum,
Salus anxiorum,
Tutum propugnaculum,

Sanatrix languidorum,
Audi conquerentium
Preces famulorum.

2. Et pro nobis miseris
Deum deprecare,
Nam, quidquid volueris,
Vales impetrare,
Summa nos necessitas
Cogit te rogare,
Quos in fluctu positos
Saevum pulsat mare.

3. Imperatrix omnium,

Doce, quid agamus,

Qui sub gravi criminum
Mole desudamus,

Nobis semper praevium
Esto, ne cadamus

Et declina devium,
Sic nunquam erramus.

4. Eia, mitis et benigna,

Nostri miserere,
Omni laude prorsus digna,
Si vis, potes vere,
Reparatrix et salvatrix
Desperantis animae,
Irroratrix et largitrix
Spiritalis gratiae.

. Nam requiro, quod suspiro,

Mea sana vulnera
Et da menti te poscenti
Gratiarum munera,

Ut sim castus et modestus,
Dulcis, fortis, sobriuS,
Pius, rectus, circumspectus,

Simulatus nescius.

. Timoratus et ornatus

Sacris aedificiis,
Eruditus et munitus
Divinis eloquiis,
Constans, gravis et suavis,
Benignus‚ amabilis,
Simplex, purus et maturus,
Patiens et humilis,

