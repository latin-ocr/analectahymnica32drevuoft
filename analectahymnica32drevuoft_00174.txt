15.

16.

17.

18.

19.

20.

21.

-171-

Tu minera claritatis,
Aurum fulvum deitatis,
Tu fenestra vitrea,
Paradisus voluptatis,
Ad exemplar caritatis
Tu vitta coccinea.

Murus Sion, turris David,
Urbs, castellum, quodintravit,
Qui patri complacuit,
Tu ancilla, tu puella,
Tu plorantis es fiscella,
In qua vates latuit.

Apotheca specierum,
servans vitae dulce merum
De Engaddi vinea,
Avis rara, cara caris,
Vittae perpendicularis
In directum linea.

Lex naturae, limes legis,
Mitigatrix irae regis
Risum Sarae faciens,
Tu es decus puellarum,
Tu securis prophetarum
Lignum, ferrum attrahens.

Tu Eliae indumentum,
Aurae lenis blandimentum
Ad cantus adficiens,
Phoenix sola, philomena,
Cuius dulci cantilena
Deitas exsiliens.

Cantu cordis emollita⁷
Tracta venit non invita
In puellae gremium,
De te dictum pratum ridet,
Quis non audit, si non videt,
Hunc concentum avium.

Sic perennis ad decorem,
Sic est cantus ad amorem
Horum concinentium3
Turtur, pav0, phasianus,
Passer, corvus, pelicanus
Te vel tuum filium

22.

23.

24.

25.

26.

Signant gestu vel decore,
More, cantu vel maerore,
Sic et cantus merulae3
Signum huius et columba,
Quae est simplex et palumba,
Sed sunt voces querulae.

Virga virens in deserto,
Petra fluens in aperto,
Concha, ros, mons montium,
De quo monte est praecisus
Lapis ille non abscissus
Complectentum manibus

Lapis iste lapis mirus,

Plus vigoris quam saphyrus
Habet et topazius,

Cum smaragdo amethysti,

Cum beryllo sunt et isti
Onyx et ligurius.

Onychinus et iacynthus‚
chrysoprassus auro tinctus,
Sardius cum iaspide,
chrysolithus et sardonyx
Cum achate, chalcedonis
Cum rubino lapide.

Omnes isti in decore,
Vel virtute vel calore
Vel valoris pretio,
Idem est de adamante,
De magnete, diamante
Et de garamantio.

27. Ad Mariae sunt honorem,

28.

Ad ornatum vel decorem
In proprietatibus,

Ipsa enim est regina,

Habens haec sub disciplina
In varietatibus,

Tu lux lunae, pansilenos

Habens dies, menses plenos,
Tu aurora rutilans,

Tu es dies noctem pellens,

Tu sol stella es praecellens
Tenebras enubilans.

