11.

12.

13.

14.

15.

16.

17.

18.

19.

20.

21.

—121—

Princeps, qui cuncta providet,

In clausa porta residet,
Dum virginis in utero
Dei verbum considero.

Lapis de monte scinditur,

Et manu mons non tangitur,

Dum absque viri semine
Christus prodit de virgine.

Hoc testamenti veteris
Figurat arca foederis,
Quod verius ostenditur,
Dum manna ibi conditur.

Castum Mariae gremium
Figurat grande solium,
Quod Salomon ex ebore
Suo perfecit tempore.

In quo noster pacificus,
Christus rex, patris unicus,
Dum carnem sibi sociat,
Nos Deo reconciliat.

Hesther, regina humilis,
Iudith virtute similis,
Dum hostes Dei conterunt,
Mariae laudes praeferunt,

Nam draco, sicut legitur,
Mulierem persequitur,
Sed caput eius conterit
Virgo, quae Deum peperit.
Haec sunt Mariae gaudia,
Haec virginis praeconia,
Quae, sicut terra lilium,
Sic est enixa filium.
Maria virgo nobilis,
Decora et amabilis,
Maria, virgo regia,

Regis mater et filia.
Maria solis nuntia,

Veri splendoris praevia,
Aurora innocentiae

Et gemma pudicitiae.
Maria, stella lucida,
Nubes levis et candida,

Viam praebet errantibus
Et portum naufragantibus

22.

23.

Magnum Mariae meritum,
Omni virtute praeditum,
Fulget immenso iubare
Omni remota compare.

Mariam si aspexeris,

. Nil adaequare poteris

24.

25.

26.

27.

28.

29.

30.

31.

32.

Ipsius privilegio,
Quod meruit in filio.

Maria cunetis praeminet,
Quae totus orbis continet,
Nil dignius mens reperit
Excepto hoc, quod peperit.

Maria sole clarior

Et angelis sublimior,
Flos omnis pulchritudinis
Et manna est dulcedinis.

Et quamvis sic praemineat,
Ut omnibus praefulgeat,
Nec peccatores despicit
Nec paenitentes abicit.

1psa thesaurus gratiae
Et. fons misericordiae,
Solamen paenitentium
Et nostrae spei gaudium.
Ipsa virgo perpetua,
Caelestis vitae ianua,
Caelum nobis aperuit,
Dum regem caeli genuit.

Ipsa suis supplicibus

Et pie se quaerentibus
Non deest in auxilio

Nec deerit in praemio.
Ibi regina virginum
Regem regum et dominum
Ostendet in laetitia

Et sempiterna gloria.

Nunc ergo dicant singuli,
Qui sunt Mariae servuli:
Ave, salus humilium,

Nostrae salutis bravium.

Tua, virgo, praesentia
Gaudet caelestis curia,
Tu supernorum civium
Corona et tripudium.

