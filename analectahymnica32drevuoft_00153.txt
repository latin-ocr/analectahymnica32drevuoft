—150—

Mihi, fac, ut fidem rectam
Christus det et spem perfec-
tam,
Et, quod precor nunc, attende;
Toto corde, tota mente,
55. Tota precor et virtute
Sempiterna pro salute.
Me diligere fac eum,
Ut me proximumque meum
Cum compassione tota,
60. Quoadusque fiat nota
Salus mihi sempiterna
Per te, virginum lucerna.
Ne me mortis tangat luctus,
Fac, utin hoc mundo fructus
65. Dignos agam paenitendo
Paenitensque persistendo.
Mihi digne da deflere,
Mentis carnisque delere
Per lamenta, rosa florum,
70. Sordes cunctas vitiorum,
Tuam per precationem
Fletus post absolutionem
Nullum recommittam scelus,
Sic me Christi tangat zeluS.
¹75. Veram des humilitatem,
Mentis. carnis castitatem
Pia interventione
In omni temptatione,
Deprecor, et in adversis
solimus saeculi diversis
Fac me vere patientem,
Recte semper incedentem.
Da per Christum, tuum natum,
Mihi cor illuminatum,
85. Destrue gulositatem,
Tribue sobrietatem
Sapientiamque veram,

Qua me recte semper geram,
Intus, extra vitam rectam
90. Da constanter et perfectam,

Talem, quae nec ipsum Deum
Proximum nec unquam meum
Scandalizet vel offendat,
Sed et mihi nunc ostendat,
95. Et in morte te felicem

   

Sempiternam adiutricem.
Mater atque virgo pura,
In praesenti ac futura
Mea tribulatione,

100. Mentis, carnis passione,
Cunctis, quibus hic infestor
Die, nocte vel molestor,
Da perfectum coniuvamen
spiritaleque solamen.

105. Mihi digne da tractare
Tui, virgo, corpus nati,
Per quod integram peccati
Habeam remissionem,

Lucis quoque regionem.

110. O regina paradisi,

Mala, semper quae commisi
Hic indigne manducando
Corpus Christi vel tractando,
Cunctaque peccata prava

115. Ante mortem, quaeso, lava,
Sic ut cunctis fiam purus
A tormentoque securus
Dono tuae pietatis3
De his cunctisque peccatis

120. Conscientiam da mundam
In extremis ac per undam
Fac ut cedat lacrimarum,
Quidquid superest amarum.
Spiritalem per amorem

125. Cunctum deleas errorem,
Gulam, curam corporalem,
Omnem motum temporalem,
Cuncta mundi blandimenta
Spiritus per documenta.

130. Cuncta tolle, mater viva,
Menti carnique nociva,
Menti carnique salutem
Confer nati per virtutem.
Sempiternae lucis testa,

135. Cuncta, quae petivi, praesta,
Da constantiaeque donum
Et in cunctis finem bonum.
Pater praestet haee et natus
Sacer utriusque flatus,

140. Trinus unus, qui cunctorum

Dominatur saeculorum.

2

