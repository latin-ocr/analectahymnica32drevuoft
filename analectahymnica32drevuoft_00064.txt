—61-

18. Ave, fidem quae sustentas

Passionis triduo

Hancque sola repraesentas
Fervore continuo,

Modo haereses inventas
Sic elide denuo,

Ut has fides turbulentas
Devitet perpetuo.

19. Ave, laeta versa vice,

Quando nostri generis

Salus manu cum victrice
Rediit ab inferis,

Unde patet cicatrice
Visa sui lateris,

Quod pro plebe peccatrice
Poenam tulit funeris.

20. Ave, videns corpus idem

Factum impassibile,

Quod de te assumpsit pridem,
Scandens caelum agile,

Creatori tale quidem
Competit mirabile,

Non natura, sed per fidem
Cuiquam credibile.

21. Ave, caelos quae transcendis
Singulos per ordinem,
Dei donec apprehendis
Throni celsitudinem.

Ubi iugiter intendis
In eius imaginem,

Quem pro nobis redimendis
Genuisti hominem.

22. Ave, quae iam Deo plena,

Sed modo plenissima,

Quondam particeps in poena,
Nunc regnanti proxima,

Rostra canit te camoena.
Laudat vox et anima..

Quia, tu es vitae vena
Laudeque dignissima.

23. Ergo, pia mater Dei*

Laudes has suscipito,

Quas innixus de te spei
Reus tibi recito,

Me reatus rodunt mei
Cordis in abscondito,

Sed medelam huius rei
Ratus te recogito.

24. Credo namque, quod nonporit,

Qualiscunque fuerit,

Qui commissa fiendo terit
Et peccare deserit,

Sed si te devote quaerit
Tuique meminerit,

In aeternum salvus erit
Nec perire poterit.

Cod. Londinen. Reg. 7 A VI. saec. 1⁴45. — 7, 6 Erg'anzen '111 invio? --
12, 4 Auct0r3 die F orm actor fordert das Wortspi013 est fehlt.

39. De beata Maria V.

1. Ave, virgo singularis,
Mundi portus salutaris
Singulari gloria,
Porta solis orientis,
Orbis sidus occidentis
Speciali gratia.

2. Paradisus voluptatis
Thalamusque castitatis,
Cella pigmentaria,
Hortus clausus, fons signatus,
Ager florens, irrigatus
Spiritali pluvia.

3. Rorans vellus Gedeonis
Ferculumque Salomonis,
Angelorum gloria,
Domus Dei, quam fundavit.
In qua thronum collocavit

Patris sapientia.

4. Ave, rosa spina. carens,

Virga Iesse, virgo parens,
Viri tamen nescia,

Tu, regina, regem paris,

Cuius sola nuncuparis
Sponsa, mater, filia.

