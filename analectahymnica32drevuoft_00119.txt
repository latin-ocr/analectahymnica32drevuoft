31.

32.

33.

34.

35.

36.

â€” 116*

Tuus dico, domina,
qui sum tui iuris,
Cuius est succurrere
cunctis perituris,
Homicidis, furibus,
moechis et periuris,
Ad radicem quorum est
posita securis.

Dulcis virgo, talibus
dedit te patronam
Ille, qui non hominum
accipit personam,
Te demonstrat pauperi
caeli dans annonam
Et merenti despici

gloriae coronam.

Talium te flebilis
sequitur caterva,
Sicut currunt hinnuli
praeeunte cerva,

Istum miserabilem
gregem tu conserva,

Ne laedatur rabie
daemonum proterva.

Unus sum de miseris
ego, qui mundanum,
Heu, non cavi laqueum
habens cor insanum,
Cum mendicis ceteris
ad te tendo manum,
Cuius nemo gratiam
quaesivit in vanum.

Et quis unquam Mariae
nomen invocavit,

Qui non a doloribus
suis respiravit,

Aut quis ab incursibus
daemonum expavit,

Si se dulci nomine
virginis armavit?

Quid nomen Mariae est,
nisi quoddam scutum,

Quod repellit undique,
quidquid est versutum,

Orat. ms. Caelestinorum. saec

37.

38.

39.

40.

41.

Eo qui protegitur,
sic se sentit tutum,
Quod non timet daemonis
iaculum acutum.

Si Mariam nominas,
daemon expavescit,

Si Mariam invocas,
caro conticescit,

Si Mariae supplicas,
mundus hjc vilescit,

Si Mariae iubilas,
tuum cor ignescit.

In Mariae nomine
caeli fluunt mella,

Cessant maris turbineS,
cedit et procella,l

Si te fluctus presserint,
ipsam interpella,

Ad hoc enim dicitur
virgo maris stella.

Si te forte senseris
taedio languere,

Ad virtutum opera
mentem non fervere,

Stude nomen virginis
huius recensere,

Et te statim senties
spiritu vigere.

Cum istius nominis
mentem sapor tangit,
Intus et exterius
cessat, quidquid angit,
Porro cum vocabulum
pie lingua pangit,
A reatu solvitur
culpae, pro qua plangit,
Sed iam metra finiens
precor, virgo pia,
Ut sis in his tenebris
mihi lux et via,
Misero solacium,
maesto melodia,
Donec te, dulcissima,
videam, Maria.

. 15. Cod. Parisien. 18 571.

