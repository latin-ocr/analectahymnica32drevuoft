10.

11.

12.

13.

14.

-93—

Gaude, gaudens sine fine,
O magistra disciplinae,
Cuius scholam frequentare,
Cuius virgam supportare
Non gravat tuos filios,
Gaude, valde diligenter
Diligentes te ardenter
Si quid errant negligenter,
Nescienter aut scienter
Fac poenae, culpae nescios.

Gaude plus quam vehementer,
Te amamus tam libenter,
Salutamus tam frequenter,
Veneramur reverenter,
Attende, o carissima.
Gaude pro maerore tristi,
Quem in morte Iesu Christi
Illa dura in tortura
Et clavorum in fixura
Tulisti, amantissima.

Gaude, clara multis signis,
Cuius amor globus ignis,
Lampas ardens, fax, scintilla,
Tu insignis, tu pusilla,

Tu talis, qualem quaerimus.
Gaude, cuius dulcis amor
Est in corde fortis clamor,
Qui dum praesens experitur,
Cor et pectus aperitur,

Aegrotat ardens animus.

Gaude, suavis, amorosa,
consolatrix fructuosa,
Sapis nobis o quam bene,
Cuius venae melle plenae,
Dulcedo jubilantium.
Gaude, virgo verecunda,
Rubicunda, laetabunda,
Cuius vultum quisquis videt,
De te gaudet, de te ridet,
Nam formas vincis omnium.

Gaude cum his, quite amant,
Tibi gaude qui proclamant,
Quorum cor te contemplatur,
Complexatur nec vexatur,
Sed totum in te rapitur.

15.

16.

17.

18.

Gaude, gaude dico tibi,

O quam dulce est, quod bibi,

Qui te quaerit, nunquam perit,

Quem tu amas, tuus erit,
Quam felix, qui te sequitur.

Gaude, cuius a fervore

Cor ebullit in amore

Quod a motu vix quiescit,

Ingemiscit, si frigescit,
Quem tangis, ardet dulciter.

Gaude mecum tu in mente,

Tecum ero tc favente,

Non inanem me transibis,

Immo in me tota ibis
Mansura mecum iugiter.

Gaude, rosa speciosa,
Super rosam tu somma,
Tu es rosa singularis,
Sola rosa tu vocaris,

Tu lilium et viola.
Gaude, suavis, plena favis,
Blanda. caris, nulli gravis
Cordi meo coniungaris
Et cor meum adloqua1·1S,

Nam ardet iam ad oscula.

Gaude, pura creatura,
Gaude, semper gavisura,
Pulchra nimis intus, foris,
Fons dulcoris, fax amoriS.
Et pectoris incendium.
Gaude, laude infinita
Redimita margarita,
In regali throno sita,
Tuus amor mea vita
Et cordis desiderium.

Gaude, tota purpurata,
Vivis stellis constellata,
Tu caelorum es praelata,
Elevata non elata,

Subiecta regens aethera.
Gaude, cuius in corona
Perfectorum lucent dona,
Cuius splendor est ut igni1,
Cuius honor est insignis,

Quis posset fari cetera?

