28.

29.

30.

31.

32.

Gaude vernans paradisus,
In quo viret noster visus,
In quo surgit flos decoriS,
De quo fluit fons dulcon's
Et omne, quod est optimum.
O amoena vitae vena,
Languet mea mens egena,
Nil est valens te non habenS,
Perit valens male tabens,
Frigentem fove animum.

Gaude, cara, valde clara,

Tu Maria, non amara,

Mihi, precor, applicare,

Et quam dulcis sis, appare,
Nam satur est, quem satias.

Ο regina, sis vicina,

Ο dilecta, non declina,

Temet ipsam non absente,

Me frequenta et sustenta
Nec debilem proicias.

Gaude, mater, ad te curro,
Tu ausculta, quod susurrO,
Ave, gaude tibi clamo,
Te, ut possum, totus amo
Et cum omnibus viribus
Ante thronum, ο decora,
Dulcem prolem pro me ora,
Quod rogaris, prosequaris,
Datur tibi, quod precaris
Prae angelorum milibus.

Gaude, mea procuratrix,
Peccatorum excusatrix,
Meas sordes terge, lava,
Tege, dele facta prava,

Da caste, munde vivere.
Gaude, virga nunquam arenS.
Aret autem tui carens,

Tuo florens in amore
Stet cor meum in virore,
Te meditetur libere.

Gaude, clara stella maris,
Mater magni luminaris,
Rotam solis specularis,
Trinum Deum contemplaris
In omni pulchritudine.

33.

34.

35.

36.

Tu in Deo vere tota

Fixa manens et immota,

Deum vivum intuere,

Quem iucundum est videre
In suo claro lumine.

Gaude, lux indefectiva,
Tenebrarum expulsiva,
Nutritiva caritatis,
Christi caris cara satis,
Supra modum amabilis
Gaude meum favens audi,
Hoc inscribe tuae laudi,
Ut sit dulce, ut sit suave
Tuum ave, mihi fave,
Mater desiderabilis.

Gaude, parens carens pari.

Quae sit digna sic amari,

Quam amarem, ad quam irem,

Tam suavem cum te scirem,
Quae nullam habes similem.

Gaude, mundi clara dies,

Cordis mei grata quies,

Ne te amen sine causa,

In hac nocte mecum pausa,
Da mentem castam, humi-

lem.

Gaude, rosa caritatis
Admirandae suavitatis,
Toto corde complectenda
Et nequaquam dimittenda,
Sed salutanda dulciter.
O dilecta, meum lectum
Purga purum per affectum,
In quo simul collocemur
Et in Christo conectemur
Ardenter et sinceriter.

Gaude, gaude, cara mea,
Mentem sanctam in me crea,
Ut sopiti cordis vapor
Sit amoris dulcis sapor
Et suave desiderium.
Ο iucunda, me circumda,
Caritatis manu munda,
Ut amare te assuescam
Et amando non quiescam,
Te mihi da in praemium.

