—— 157 -
112. De beata Maria V.

1. Ο Maria, virgo pia,
Mater Dei, caeli via,
Angelorum domina,
Me conforta, me defende,

Contra hostes manum tende,

Delens quaeque vitia.

2. O Maria, mater lucis,

Quae ad lumen nos reducis,

Esto mihi praevia,
Servi tui preces audi
Et intentum tuae laudi

Christo reconcilia.

3. Ora regem tuum natum,
Ut me multis implicatum
Curis et erroribus

Mundum reddat a peccatis

Et infundat veritatis
Lumen meis sensibus

4. Cum fervore pietatis

Det amorem paupertatis,

Cor mundum et humile,
Gor contritum, abnegatum,
Rectum, gratum, transforma-

tum,

Patiensque stabile.

. Mores pios et iucundos

Et ab omni sorde mund05‚
Quos exornet pietas,

Appetitum aeternorum

Et contemptum mundanorum,
Ubi tanta vanitas.

. Et agenda doce nosse,

Velle simul atque posse
Pro me, pia, postula,

Ut cum mortis solvam iura

Me defendas a pressura
Per aeterna saecula.

Cod. Gottwicen. 85. saec. 16. A. — Comer, Magnum promptuarium 1645,
p. 212 sq. mit der Angabe: Ex hortulo dovotionis Hugonis Carthusiensis.

B. τ 4, 1 caritatis B.

113. De beata Maria. V.

1. O Maria, virgo pia,
Stella maris, caeli via,
Angelorum domina,

Roga Christum, Deum vivum,

Ut perducat me captivum
Ad caelorum agmina.

2. Ο Maria, vas honoriS,
Medicina peccatoris,
Advocatrix pauperum,
Roga Iesum, pium regem,
Ut ad illum caeli gregem
Perducat me miserum.

3. O Maria, caeli clavis,
Dulcis mater et suavis,
Dolentis solacium,
Me suh tua pone cura,
Libera me, virgo pura,
Placa mihi filium.

4. Ο Maria, sancta parens,

Flos de spina spina carens,
Pulchra, sine macula,
Serva tibi commendatum,
Illumina tenebratum,
Mea solve vincula.

. Ο Maria, templum Dei,

Firmamentum nostrae spei,
Pietatis femina,

Audi preces liuius rei,

Sordes purga cordis mei,
Relaxa peccamina.

. Ο Maria, Deo grata,

O ter quaterque beata,
Plena Dei gratia,

Adiuva me, virgo clemens,
Ne me sua leo fremens

Trahat ad supplicia.

