10.

11.

12.

13.

14.

-21Ο-

Mundum lapsum relevavit
Et naturam reformavit
Assumpto in homine,
Quam <le summis devolutam
Et peccatis involutam
Suo salvat nomine.

Quam iucunde quiescebaS,
Casto ventre dum ferebas
Caeli, terrae dominum,
Nil doloris sentiebas,
Virgo mater, cum gignebas
Salvatorem hominum.

Blando sinu hunc fovere,
Dulce caput demulcere,
Ο quales deliciae,
Tali nato lac praebere,
Hunc amplecti, hunc tenere,
O quantae divitiae!

Tu prae cun ctis splendens rosa,
Mater vitae speciosa,
Inter spinas lilium,
Inter omnes matres una,
Pulchra fulges quasi luna,
Solem gignens filium.

Hoc, quod patres, quod pro-
phetae
Prophetarum totum de te
Tuoque de fili03
Te sperabant, te spectabant,
Nascituram suspirabant
Captivis auxilio.

Plene iumen in te luxit,
Totum fiumen in te fluxit
Prophetarum omnium,

Tu in sole posuisti,
Tu in lucem protulisti
Danielis somnium.

Rubus, quem non laesit ignis,
Te monstravit miris signis
Genetricem virginem,
In qua splendor deitatis
Absque damno castitatis
Se vestivit hominem.

15.

16.

17.

18.

19.

20.

21.

Virga tui typum gessit

Succo carens, quae expressit
Florem admirabilem,

Virgo, virga tu fuisti,

Viro carens quae fudisti
Prolem tam amabilem.

Ros illapsus, lene vellus,
Dum maneret sicca tellus,
Specialem gratiam
Caelo missam praesignavit,
Quae secrete fecundavit
Castam pudicitiam.

Tuus venter clausa porta,

Venter, de qua salus orta,
Nulli viro patuit3

Solus ille pertransivit,

Cuius iter nemo scivit,
Dum sic nasci statuit.

In te, virgo, summa legis,

Tu caelestis aula regis,
Dulce secretarium,

Tuum pectus divinorum

Splendens arca thesaurorum,
Virtutum sacrarium.

Summus pater collocavit

In te, quas plus adamavit,
Secretas divitias,

Huius domus in secreto

Pulchro manens et quieto,
Quas habes delicias.

Tuque lectus Salomonis,

circumsaeptus viris bonis
Sexaginta fortibus;

Hi custodes huius lecti

Ad talem curam delecti
Sunt divinis sortibuS.

Teque circumstant armati
Et ad bella praeparati,
Resistentes hostibus,
Quoadusque calceatus
Rex procedat regis natus
Obserratis postibus.

