—127—

5. Maria, stella praevia
Vocaris navigantium,
A fluctuum saevitia
Nos salva saevientium,
Eius mater et filia,
Cui ex ore psallentium
Hic hymnus laus est propria:
Veni, redemptor gen—
tium.

6. Maria, mundum perditum
Primi parentis crimine
Salvas per unigenitum,
Patri parem in numine,
Suum tuumque libitum
Ad usque mundi machinae
Fines fit per circuitum
A Solis ortus cardine.

7. Maria, quae sic affluis

Deliciis clementiae,

Quae neminem destituis
Ope misericordiae,

Per hunc nobis restituis
Hereditamen gloriae,

Quem tu venire metuis,
Hostis Herodes impie.

8. Maria, laus et gaudium
Nostrum per Iesum penitus,
Cuius est ad imperium
Hic totus mundus subditus
Et cui sacrificium
Contribulatus spiritus,
Tuum se dedit filium
A patre unigenitus,

9. Maria, te magnificant
Magna virtutum opera,
Miran damque mirificant
Mira-uda Christi munera,
Nam omnia glorificant
Te, felix o puerpera,
Per hunc, colunt et praedicant
Quem terra, pontus,
a e t h e r a.

10. Maria, tuis laudibus
Tam angelorum culmina
Intendunt in caelestibus,
Quam angelorum agmina,

In terris quae cum avibus
Pisces, fontes et flumina
Tuis subduntur pedibus,
Ο gloriosa domina.

11. Maria, per quod deceat

Efferri te praeconium,

Instruere complaceat
Tibi corda fidelium,

Et ne nos is absorbeat,
Qui absorbebit fiuvium,

Culpas nobis indulgeat
Deus, creator omnium.

12. Maria, te deposcimus
Pro tua celsitudine,
Qua praesides, ut credimus,
Sanctis in caeli culmine,
Ut preces, qua-s offerimus,
Admittat pro libamine
Is, cui soli psallimus:
Salvator mundi, Do-
mine.

13. Maria, plena gratia,

Tu maiestatis solium,
Virgo, mater et filia

Manens, dum paris filium,
Ipsi nos reconcilia,

Qui finis et principium
Futura novit omnia

Primo dierum omnium.

14. Maria, tuae doluit
Fuisse prolis proditor
Post, medius dum crepuit,
Eiusdem Iudas traditor,
Res mira, quae non rapuit,
Exsolvit cordis cognitor,
I‘ta nam tibi placuit,
Aeterne rerum con-
ditor.

15. Maria, famulatui
Tuo servire libere
Per te tuos nos instrui
Requirimus summopere,
Tuo subduntur nutui
Terra, pontus cum aethere,
Hinc te precamur cernui
Iam lucis orto sidere.

