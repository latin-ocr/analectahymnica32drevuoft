- 59 -
37. De beata Maria V.

1. Ave, virgo, mater Christi,

Templum salvatoris,

Stella solem genuisti,
Vasculum pudoriS,

Nata patrem protulisti,
Medela languoris,

Natum nata peperisti
Nostri conditoris.

2. Ave, virgo, laude plena,

Vita defunctorum,

Sitienti potus, cena,
Mensa pupillorum,

Pietatis fontis vena,
Via, lux caecorum,

Per te coepit mortis poena,
Finis delictorum.

3. Ave, digna praemio,

Verbo fecundata,
Caeli nitens solio,
Gemmis coronata,
Quem lactasti, filio
Proprio dotata,
Tui patris gaudio
Prae cunctis ditata.

4. Ave, florum flos, Maria,

Flos virginitatis,

Docta, prudens, mitis, pia,
Mater bonitatis,

Naufraganti portus, via,
Vena pietatis,

Rosa teste Ieremia,
Gemma venustatis.

Cod. Oxonien. Digby 166. saec. ΗΛ..

38. De beata Maria V.

1. Ave, virgo singularis,

Gemma pudicitiae,

Fluctuantis stella maris,
Fons misericordiae,

Stella, quae, dum solem paris,
Patrem tibi filiae,

Caelo digne coronaris,
Iuncta regi gloriae.

2. Ave, mater gloriosa,

verbi Dei cellula,

Tota pulchra et formosa,
Tota sine macula,

Tu es lilium et rosa,
Rectrix in navicula,

Qua transimus procellosa
Saeculi pericula.

3. Ave, nubes matutina,

Roris stillicidium,

Quibus gratia divina
Poros pluit cordium,

imperatrix et regina
Caeli, terrae, marium,

Serva vitam a ruina
Tibi supplicantium.

4. Ave, quies viatoris,
Te sequentis praevia,
Favus intimi dulcoris
Satians praecordia,
Pia mater salvatoris,
Reduc ad caelestia,
Quos antiqui temptatoris
Expulit invidia.

5. Ave, decor firmamenti

sidusve errantium,
In salutem paenitenti
Tu stagnum probaticam,
Tu es arca testamenti
Portans manna caeficum,
Quo pascuntur in praesenti
Corda tibi supplicum.

6. Ave, templum trinitatis,

Pudoris signaculum,
Plenitudo caritatis,
Miseris umbraculum,
Solve salvans a peccatis
Istum tuum populum,
Pro quo Iesus Christus gratis
Subiit patibulum,

