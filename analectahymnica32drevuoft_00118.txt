20.

21.

22.

23.

24.

25.

—115-

Hac de causa veniens
ad te, virgo clemens,
Pro commisso merito
pavidus et tremens,
Toto corde deprecor,
ut me iuves premens
Dolos, quos multiplicat
in me hostis fremens.

inexhausta bonitaS,
quae gementes audis
Et ad vocem pauperis
nunquam aures claudis,
Per te si recesserit
commentator fraudis,
Tibi sacrificium
immolabo laudis.

Ha, quid dixi putridus
et foetidus vermis,

Quasi tibi pariat
aliquid honoris,

Si te commendaverit
mei flatus oris,

Cum adpretianda laus
non sit peccatoris.

Vere non sufficerem
ego, scurra vilis,
Laudes tuas scribere,
licet mille stilis,
Sed in tabernaculo

placuit exilis
Pauperum oblatio
de caprarum pilis,

Sic est, dulcis domina,
nihil dignum dare,
Nihil meritorium
possum allegare,
Tamen more pauperum
discam mendicare,
Si quas forte miculas
possim impetrare.

Ecce, virgo regia,
potens imperatriX,
Cum pulsat ad ostium
anima peccatrix,

26.

27.

28.

29.

30.

Illam ne despicias,
pia mediatrix,

Quae es confidentium
in te propugnatriX.

Sane non inveniam
in sanctorum vico,
Qui det elemosynam
pauperi mendico
Aut ostendat hilarem
vultum ut amieo,
Si me fons clementiae
spernat, de te dico.

Sed cum in te gratiae
summa sit ubertas,
Per quam servis perditis
redditur libertas,
Mea te largissimam
sentiat paupertas
Cum a nullo paupere
faciem avertas.

Caeli cellularia‚
pietas immensa,
Qua sustentas pauperes,
nunquam est expensa,
Tua quippe dextera
semper est extensa
Ad pascendum pauperes
de caelesti mensa.

O quam multos habeo,
sacra virgo, testes,
Quod abunde miseris
hoc, quod petunt, praestes,
Nullus enim amat te,
quem tu non honestes,
Sanane efficaciter
cordis eius pestes.

Hoc est, benignissima,
tibi quod allego,
Scilicet quod miserum
esse me non nego,
Nam misericordiae
matrem cum te lego,
Cum sim miser, mereor
esse tuus ego.
8*

