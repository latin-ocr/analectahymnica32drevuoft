-76-

48. De beata Maria V.

1. Cor ad instar philomenae
Gaudens amet et amoene
Laudet matrem Domini,
Sonent voces ut sirenae,
Modulentur et serenae
Solvant laudes virgini.

2. Haec est porta paradisi,
Vas virtutis, vas obrizi,

Manna servans caelicum,

Haec est arca testamenti
Continentis et contenti,

Typum gerens mysticum.

3. Haec est rosa puritatis,
Lilium humilitatis,
Epicinum gratiae,
Haec est fomes caritatis,
Fons et rivus puritatis,
Antidotum veniae.

4. Haec est summa sanctitatis,

Summo gradu dignitatis
Mater regis gloriae,
Haec est decus honestatis,
Post decorem deitatis
Decor caeli curiae.

. Ο caelestis philomena,

Vernaus, amans et amoena
Dilecti phylacium,

O paradisi sirena

Mente modulans serena
Seraphinum gaudium!

. Stella maris, Maria,

Portus paris nescia,
Sola spes post filium,

Tu transfer duce gratia

Nos ad beata gaudia
Post carnis exsilium.

0011. Trecen. (ol. Claravallen). 1612. saec. 15. — 3, 3 Epycinum. -—
5, 3 phylorticum. — Der Haltung nach vielleicht Sequenz.

49. Ad beatam Mariam V.

1. Cum iubemur et tenemur
Deum in sanctis colere,

Matris laudem praeter fraudem

Nos decet eius molere
Molis oris cunctis horis,

Nam laudum est dignissima,

Vas honoris, flos pudoris
Et stella lucidissima.

2. Ο Maria, pyxis pia

Apothecae caelicae,

Ex qua dia theoria
Ceu fecit angelicae

Mellicatum zinzibratum
Incarnati filii,

Cuius dosis plus est rosis
Et fraglans odor lilii.

3. Tu divina medicina,
Virgo benigna, crederis,
Nam syropum et hysopum
Novi ministras foederis,

Apothecae sine faece
Vas pulchrum sine macula,
Da claretum cordi letum
Livoris absque facula.

. Tu languores et errores

Aufer, apothecaria,
Ad medendum et delendum
Hos fer electuaria,
Unguentorum sanandorum
Vas aperi, cellaria,
Aegrotorum devotorum
Ut curetur lipparia.

5. Nos inflexat et invexat

Febrilis castrimargia,
Apoplexat et convexat
Corporalis letargia,
Hos rigores et tremores
Rosarum encathismate
Molli, mitis virgo, litis,
Nos et ab omni schismate.

