29.

30.

31.

32.

33.

34.

35.

36.

37.

-135—

Deles araS, ara Dei,
Dedicatas daemoniis,
Maria, matrona spei,
Digna dignis obsequiis,

Obsequiis angelicis
Honoraris perenniter
Laudibusque dominicis
Decoraris sublimiter.

Sublimiter, o Maria,
Nomen tuum elevatur,
In patria et in via
Ab electis adoratur.

Adoratur tamquam dignum,
Dignius ac dignissimum,

Vertens in fugam malignum
Vergens et salvans animum.

Animum ad cultum sanctum
Humanum trahis, Maria,
Dans gaudium aufer planctum,
Solacium es in via.

In via corpus infirmum

Si sternat. vis itineris,
Manet sanum cor et firmum,
Cui, Maria, imprimeris.

Eris ergo semper mecum,
Maria. per memoriam,
Ut etiam ipse tecum

Sim iugiter per gratiam.

Per gratiam iunctus tuam
Sic tuae societati

In pressura nunquam ruam
Itineris reprobati.

Reprobati sunt spiritus
Procul ab illius via,

Qui semper exstat deditus
Nomini tuo, Maria.

38.

39.

40.

41.

42.

43.

44.

45.

46.

Maria, cunctis mentibus
Dulcis tua memoria,
Gloriae melos auribus
Et cordibus laetitia.

Laetitia sempiterna

Super capita eorum,

Qui semper habent. interna
Cordium ad te suorum.

Tuorum patrum meritum
Sancta tenent vestigia,
Tenentes tuum filium
Iesum et te memoria.

Moriatur ergo mundo
Memoria cordis mei,

Ut, vivam corde iucundo
Deo et tibi, laus Dei.

Dei cubicularia,

Dei voluntas, Maria,
Almi pneumatis hostia,
Iesu Christi mater pia.

Pia, patenS, potens, dives
Divina thesauraria,

Me capias, me captives,
Turris abundans gratia.

Gratia indeficiens,

Spes vitae nunquam moriens,
Lux orienS, fons satiens.
Pie cunctis subveniens,

Subveniens sis, Maria,
Semper mihi peccatori,
Quamdiu sum in hac via,
Et da 'tandem bene mori.

Mori fac animam meam,
Maria, morte iustorum,
Ut vivere per te queam
In regione vivorum.

Orat. ms. Caelestinorum saec. 15. Cod. Parisin. (Arsen) 419. A. —
Orat. ms. Caelestinorum saec. 15. Cod. Meten. 571. B. — 8, 3 Mariam
diligam A. —- 22, 3 pergam A.

