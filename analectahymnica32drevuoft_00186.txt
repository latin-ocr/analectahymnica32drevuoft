—183—

70. Licet nobis
poena sit vivere,
Multum tamen
nos facit tremere
Mors, quam nemo
potest effugere,
Sed tuum est
nobis consulere.

71. Nos timemus
horam novissimam,
Horam mortis
et diem ultimam,
Quia laesam
habemus animam,

Sed da nobis

tu spem firmissimam.

72. Auctor vitae

nos mori noluit,
Sed pro nobis

mortem sustinuit,
Qui in morte

pavit et timuit,
Eius timor

spem nobis tribuit.

73. Viam mortis
omnes ingredimur
Et post eam

nunquam revertimur,

Ex quo magis
timore premimur,
Per te tamen
in spem erigimur.

74. Nos in mundo
nascendo viliter
Et vivendo
miserabiliter
Festinamus
ad mortem iugiter,
In te tamen
sperando firmiter.

75. Heu, revera
viles et miseri,
Qui mox nati
cogimur conteri,

Efficimur

similes pulveri,
Properantes

ad portas inferi.

76. Sed tu, David

proles dignissima,
Mulierum

virgo pulcherrima,
Urbs regalis,

turris fortissima,
Defende nos

a morte pessima.

77. Concha plena

roris dulcedine,
Caelo regnas

cum summo principe,
Preces nostras

auribus percipe
Et in fine

nos tecum recipe.

78. Languentibus
in purgatorio,
Qui purgantur
ardore nimio
Et torquentur
sine remedio,
Subveniat
tua compassio.

79. Ο fons patens,
qui culpas abluis,
Omnes lavas
et nullum respuis,
Manum tuam
porrige mortuis,
Qui in poenis
languent continuis,

80. Ad te, pia,
suspirant mortui
Cupientes
de poenis erui
Et adesse
tuo conspectui
Et gaudiis
aeternis perfrui.

