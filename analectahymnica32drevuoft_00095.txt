— 92 .-
63. De beata Maria V.

1. Gaude, plaude, clara rosa,

Esto maesto cara prosa,
Salutanti, supplicanti,
Te roganti dic amanti:

In Christo te servavero.
Colens volens te sentire,
Quod sis praesens, fac me scire,
Intuentem intuere,

Sinum tuum da patere,

Me totum tibi offero.

. Gaude, mea speciosa,

Cui clamo: Rosa, rosa,
Pulchra nimis et formosa,
Super omnes amorosa,

Tu sola sine compare.
Gaude, mea tu dulcedo,
Vere dulcis plus quam medo,
Tu cor meum dulcorare
Et me debes debriare

Voluptuoso nectare.

. Gaude, cuius ad aspectum
Meum patet, imperfectum,
Hoc tu, pia mater, vides,
Vides quidem nec derides,
Misericors compatiens.
Ad me vultu vide laeto,
Cum te clamans inquieto,
Da despecto, da neglecto,
Quod affecto, quod exspecto
In multis insufficiens,

. Gaude, felix et deeora,

Gaude, gaude omni hora,

Cuius amor caret felle,

Plus dulcescit omni melle,
Quo nihil sapit dulcius.

Gaude, cuius vultus ridet,

Ο quarn felix, qui hunc videt,

Hunc qui videt, admiratur,

Gaudet, ardet, inflammatur
Amore tui saucius

. Gaude, mea mediatrix,
Mea sola consolatrix,
Mea mater et amatrix,
Mei hostis expugnatrix,

O felix, quem inhabitas.

Gaude semper et exsulta,
Auro, gemmis bene culta,
Mea mens ad te suspirat,
Qui non amat te, delirat,
O amor, o amoenitas.

6. Gaude laeta sine meta,

Mitis, suavis et quieta,
Eia, cara mater, vide,
Vide me in tua fide,

Te diligentem dilige.
Gaude, festum cordis mei,
O festiva sponsa Dei,

Quod de corde meo meat,
ln cor tuum, fac, ut eat,

Huc aurem tuam porrige.

. Gaude, cuius post odorem

Cor movetur ad amorem,
Foves illud, ne frigescat,
Moves illud, ne lentescat,

Dicens: tamen non curritis?
Gaude, cuius vox est illa,
Quae nos lactat ut mamilla:
Ad me omnes vos transite,
Me gustate, me sentite,

Vos, qui me concupiscitis.

. Gaude, quae ad tuos clamas,

Quos ut pia mater amas,
Ego mater sum amoris,
Magnae spei et timoris,
Et caritatis speculum.
Gaude, pura tu puella,
Dominantis domicella,
Cuius tuto sub mantello
Nullus timor est misello,
Sed timido latibulum.

. Gaude, mater, quam qui audit,

Contra carnem aurem claudit,
Quam audire nulli grave,
Quam sentire ο quam suave,
Tu omnibus es omnia.
Gaude, festa, nunquam maesta,
Tu honesta, tu modesta,
Gaude, gaude, bona mater,
Cum qua gaudet Deus pater,
In cuius gaudes curia.

