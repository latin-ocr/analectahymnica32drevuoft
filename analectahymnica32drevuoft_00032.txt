17. De beata Maria V.

1. Ave, magni patris agni
Parens benignissima,

Per quam cessit, quae nospressit,
Mors inferni pessima.

2. Vae mutasti, nam fugasti
Evae matrimonium,
Dum portasti et lactasti

Summi patris filium.

3. Emendare me dignare
Tuum per auxilium,
Quae cum mag-Is ipsis magis
Tuum oras filium.

4. Mente prona tu, matrona,
Repraesentas filium
Ulnis senis, virgo lenis,

In templi sacrarium.

5. Adiuvare me dig-nare
Nunc in hoc corpusculo,
Mater Christi, quem vidisti

Adfixum patibulo.

6. Reginarum flos cunctarum,
Vides natum, filia,

Resurgentem ac pergentem
Ad caeli palatia.

7. Illum vere nos videre
Per te fac in aethera,
Qui nos lavit et sanavit
Per tormenti vulnera.

8. Adiutorem‚ redemptorem,
Ora natum inclitum
Me mundari et salvari
Suum per paraclitum.

9. Generosa fulgens rosa,
Terge, quaeso, vitium,
Ne districtum per delictum
Sentiam iudicium.

10. Rosa florum, fons hortorum,
Hinc de earnis cellula
Praeter aequum fac ut mecum
Nulla pergat macula.

11. Alma Dei mater, mei
Ita curam habeas,
Ut post mortem me consortem
Beatorum facias.

12. castitatis, pietatis
Vir-tutisque lilium,
Tribulatis, naufragatis
Confer adiutorium.

13. Ι ncreatum tuum natum
Tuo nunc precamine

Fac placatum, ne iratum
Cernam in examine.

14. Adiutricem te felicem
Nunc habere merear,
Cum damnatis pro peccatis
Ne a vita delear.

15. Plena bonis atque donis,
Vernans inter lilia,

contemplaris amplexaris
Gubernantem omnia.

16. Legem doce, per quam voce
Moribusque prosequar

Tuam laudem, fac et fraudem

Semper hostis persequar.

17. Eia, decus mundi, caecus

Per quam lumen recipit,

Fae, sim purus ac securus
Ab hoste, qui decipit.

18. Ne malorum vel reorum
Tormentis afficiar,
Per te piam nunc ad viam
Veritatis erigar.

19. Ac in usum vitae fusum
Per cruorem Domini

Me conforma, vitae forma,
Vitae, precor, ordini.

20. Dei parens sorde carens,
Mihi, rosa virginum,
Sis tutela contra tela
Venenosa daemonum.

