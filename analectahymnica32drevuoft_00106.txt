——103-

5. Exora, virgo, filium,
Praesens confer solacium,
Ut perpetrata nequiter
Purgemus efficaciter.

Orat. ms. Domus Novae Lucis anni 1477. Qod. Ultraiectin. Scriptt.

Eccl. 375.

- 1, 1 Gaude, virgo, respice, wo die Anderung zu Tage liegt.

Lies etwa: Maria virgo oder Beata virgo, oder iihnliches.

70. De beata Maria V.

1. Gaude, virgo, mater Christi,

Castitatis lilium,

Gaude, quia meruisti
Generare filium,

Quo nascente mundo datur
Salus et remedium,

Et pudoris conservatur
In te privilegium.

2. Ex te mundo protulisti
Novae legis gratiam,
Primae matris qua lavisti

Inoboedientiam,

Tuae dignum, laude digna,
Laudi quid adiciam?
Omnis tuam laus, benigna,

Decet reverentiam.

3. Ο pudicum, o intactum

Deitatis vasculum,

Tuum verbum caro factum
Elegit corpusculum,

Per hanc capis unionem,
Quem non capit saeculum,

Nam per carnis livionem
Non novisti masculum.

4. Tibi virtus obumbravit

septiformis spiritus,

Alvum tuum fecundavit
Verbum missum caelitus,

Liberare per te venit,
Quos premebat servitus,

Sed intactam, ut invenit,
Te reliquit penitae.

5. De profundo vitiorum

Ad te clamo, domina,
Quia scio delictorum
Me gravari sarcina,

Sed da mihi promereri
Lacrimarum flumina,

Quibus possint aboleri
Mea prorsus crimina.

. Prava multa perpetravi

Post baptismi gratiam,
Mortem mihi comparavi
Per incontinentiam,
Credo tamen, quia Deus
Dat libenter veniam,
Quando veram quisque reus
Agit paenitentiam.

. Omni regnas creatura

Post Deum sublimius,
Nam in eius te factura
Nihil constat dignius,
Quando tuam precem audit,
Gaudet honor regius
Et in cunctis te exaudit
Sicut matrem filius.

. Pro me ergo depreceris,

Qui ad te confugio,

Tibi enim, si digneris,
Deservire cupio, ‘

Sed quod casto ad incestum
Nulla sit conventio,

Constat esse manifestum
Pauli testimonio.

. Tu es sancta et intacta

Ab omni spurcitia,

Summi regis mater facta
Pro tua munditia,

Te non decent incestorum
Horrenda servitia,

Sed castorum, mores quorum
Non sequuntur vitia.

