10.

2.

—229-

Stella maris, contra Sisaram perfulgida pugnans,
Esto fide rutilans almae de semine stellae,
Cursu non errans, non cauda tracta draconis,

30. Praevia stella magis, sacer et dux atque sacerdos3
Mater virgo pia, nobis succurre, Maria.

Cod. Londinen. Reg. 7 A VI. saec. ¹4l15. — 17. nauta. — 26. Exstat.

185. De beata Maria V.

Virgo beatissima,
Piarum piissima,
Dulcis et dulcissima,
Magnarum permaxima,

. Mater amantissima,

Dominarum domina,
Dele nostra crimina,
Ut tuorum nomina
Sint in vitae pagina.
Attende suspiria

Ad te suspirantia,
Comple desideria
Te desiderantia

Innumerabilia 3

15. Tuis odibilia

Vitiorum retia
Dirumpe propitia,
Ut caeli palatia
ingressi te praevia

. Calcata superbia

Et eius familia,
Absorpta miseria
Et omni penuria
Cum summa victoria

25. In caelesti curia

Regnemus in gloria.

Cod. Trecen. (ol. Claravallen.) 1612. saec. 15.

186. Planctus BMV.

1. Virgo dulcis ο Maria,
Tu plorabas voce pia
Coram cruce filium.

Rumpebatur cor Mariae
Deplorantis valde pie:
O fili dulcissime,
Cum te cerno morientem,
Ego perdo cor et mentem
Et tota deficio.

Ο columba sine felle,
Vasque dulci plenum melle,
Ο fili piissime,
Tu me vides desolatam,
Semivivam anxiatam
Et mihi non loqueris?

Ο Gabriel, illud Ave,
Dulce nimis et suave,

Nunc dat mihi gemitum,
Nunc vertuntur in maerorem
Et in luctum et dolorem

Nuntiata gaudia.

5. Mihi namque est ablatus

Et in cruce conclavatus,
Qui me replet gratia.
Ο crux alta, de te queror,
Mihi nequis esse peior,
O crux crudelissima,

. Meum natum tu cepisti,

Ipsum in te suspendisti,
Ο crux ferocissima.
Ergo saltem nunc te placa,

Quam exoro voce rauca,
Reddas mihi filium,

7. Et si non vis te placare

Neque natum mihi dare,
Tu me secum recipe;
Nam consolor, si me capis,
Si mc spernis, me relinquis

In dolore nimio.

